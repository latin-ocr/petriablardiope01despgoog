490 PETRl ABAEtnnot

Spiritum sanctum : quorum remiseritis peccata, etc, ιι sed repleti Spiritu sancto
non erant, sicut hodie factum esse monstratur quum dicitur¹2 ιι Repleti sunt
omnes Spiritu sancto. ιι Primo itaque quibusdam donis initiati, bodie cumulati
sunt et consummati. De'qua quidem repletione Spiritus quasi statim eructuantes,
coeperunt loqui aliis linguis, sicut in graeco habetur, quam antea fecerant. Nam
sua propria lingua, id est hebraica, nequaquam tunc loqui incipiebant, sed aliis ,
quas ignoraverant, pro ¹diversitate scilicet homiuum ex omni natione, quae 'sub
coelo est, ad diem festum ‘ierosolymis congregatorum. De qua quidem diversi·
tate linguarum, quo mirabilior habeatur, id quidam senserunt, nt quum omnes
unius linguae prolatione uterentur, singulis auditoribus propria cujusque lingua
loqui viderentur. Sed hoc prolecto nequaquam esset loqui aliis linguis, sed videri
aliis loqui, nec veritas esset linguarum, sed opinio deceptorum hominum : nec
de linguis quidquam esset apostolis collatum, sed de intelligentia auditoribus
inspiratum. Falsum denique et illud 'esset quod ab auditoribus dicebatur’ : <r Au·
divimus eos loquentes linguis nostris. ιι Si enim locutio linguarum non erat, sed
videbatur, falsum est eos audisse in illis verbum quod non erat in ipsis.

Non solum igitur de intelligentia interioris verbi, verumetiam de pronuntia·
tione sonihodie sunt instructi, ue quid desit in ulla gratia. Unde praesens solemni·
tas quanto multipliore gratia fit praedita, tanto majore devotione est celebranda,
et omnium linguarum laudibus honoranda, quando ad praedicandum gentihus
universis genera omnia linguarum apostolis sunt collata. Atque utinam vos,
sponsae Christi gloriosae, quibus, ut supra meminimus, haec solemnitas specialiter

’ incumbit celebranda, omniurn linguarum generibus divinas in ea laudes resonare

possetis! Quod quia non sufficitis, vel hoo saltem efficite, ut doctrinae trium
principalium linguarum, quibus duo Testamenta conscripta sunt, et dominica
cru'cis titulus insignituS, operam dantes, aliquid amplius quam caeteri fideles bis
festivis addatis praeconiis. Quod et ipse Spiritus ad honorem sui vobis suggerere
dignetur, qui, ubi vult spirans, sive sono docet interius, sive calamo scribit m
mentibus, nec moras patitur in docendo, nec dilationem habet' ιιι scribendo.
lpse infirmitatem vestram in sancto roboret proposito, qur hodie apostolos induit

ex alto lpse fictilia nasa vestra, et luteam adhuc crudam testam igne divini
amoris excoquendo solidet, quo discipulorum corda hodie replevit. Ipsum
sponsus vester Dominus Jesus Christus vestris semper mentibus inspiret, et tan-
quam arrham desponsationis et spiritale pignus dotis vobis custodiat, ut sicut
apostolis promisit, maneat vobiscum tn aeternum Amen.

‘Act.1lpost., cap. ιι, v. l. - 'lbid., v. 11.

 

